<html>
<head>
<meta http-equiv="Content-Type" content="text/html; charset=UTF-8"/>
<style type="text/css">

body {margin-top: 0px;margin-left: 0px;font: bold 17px 'Arial';line-height: 20px;}
p {text-align: left;padding-left: 11px;margin-top: 0px;margin-bottom: 0px;}

.red_start_italic{font: italic 19px 'Arial';color: #ff0000;line-height: 23px;}
.red{font: bold 17px 'Arial';color: #ff0000;line-height: 22px;}
.small_red{font: italic 17px 'Arial';color: #ff0000;line-height: 23px;}
.big_red{font: bold 19px 'Arial';color: #ff0000;line-height: 23px; text-align: center;}

</style>
</head>

<body>


	<p class="red_start_italic">Став на молитву, положи сначала поклоны с молитвами:</p>
	<p><span class="red">Б</span>оже, милостив буди мне, грешному <span class="small_red">(поклон).</span></p>
	<p><span class="red">Б</span>оже, очисти грехи моя и помилуй мя <span class="small_red">(поклон).</span></p>
	<p><span class="red">С</span>оздавый мя, Господи, помилуй мя <span class="small_red">(поклон).</span></p>
	<p><span class="red">Б</span>ез числа согреших, Господи, прости мя <span class="small_red">(поклон).</span></p>

	<p><span class="red">В</span>ладычице моя, Пресвятая Богородице, спаси мя, грешнаго <span class="small_red">(поклон).</span></p>
	<p><span class="red">А</span>нгеле, хранителю мой святый, от всякаго зла сохрани мя <span class="small_red">(поклон).</span></p>
	<p><span class="red">С</span>вятый (имя твоего святого), моли Бога о мне <span class="small_red">(поклон).</span></p>

	<p><span class="small_red">Затем читай начальные молитвы:</span></p>

	<p><span class="red">М</span>олитвами святых отец наших, Господи, Иисусе Христе, Боже наш, помилуй нас. <span class="red">А</span>минь.</p>

	<p><span class="red">С</span>лава Тебе, Боже наш, слава Тебе.</p>
	<p><span class="red">Ц</span>арю Небесный, Утешителю, Душе истины, Иже везде Сый и вся исполняяй, Сокровище благих и жизни Подателю,
		прииди и вселися в ны, и очисти ны от всякия скверны, и спаси, Блаже, души наша.</p>
	<p><span class="red">С</span>вятый Боже, Святый Крепкий, Святый Безсмертный, помилуй нас
		<span class="small_red">(трижды).</span></p>

	<p><span class="red">С</span>лава Отцу и Сыну и Святому Духу, и ныне, и присно, и во веки веков. <span class="red">А</span>минь.</p>
	<p><span class="red">П</span>ресвятая Троице, помилуй нас: Господи, очисти грехи наша; Владыко, прости беззакония наша;
		Святый, посети и исцели немощи наша имене Твоего ради.</p>
	<p><span class="red">Г</span>осподи, помилуй <span class="small_red">(трижды).</span></p>

	<p><span class="red">С</span>лава Отцу и Сыну и Святому Духу, и ныне и присно, и во веки веков. <span class="red">А</span>минь.</p>
	<p><span class="red">О</span>тче наш, Иже еси на небесех! Да святится имя Твое, да приидет Царствие Твое, да будет воля Твоя,
		яко на небеси, и на земли. Хлеб наш насущный даждь нам днесь; и остави нам долги наша, якоже и мы оставляем должником нашим;
		и не введи нас во искушение, но избави нас от лукаваго.</p>
	<p class="big_red">Псалом 50</p>
	<p><span class="red">П</span>омилуй мя, Боже, по велицей милости Твоей, и по множеству щедрот Твоих,
		очисти беззаконие мое. Наипаче омый мя от беззакония моего, и от греха моего очисти мя.
		Яко беззаконие мое аз знаю, и грех мой предо мною есть выну. Тебе единому согреших,
		и лукавое пред Тобою сотворих. Яко да оправдишися во словесех Твоих, и победиши, внегда судити Ти.
		Се бо в беззакониих зачат есмь, и во гресех роди мя мати моя. Се бо истину возлюбил еси,
		безвестная и тайная премудрости Твоея явил ми еси. Окропиши мя иссопом, и очищуся; омыеши мя,
		и паче снега убелюся. Слуху моему даси радость и веселие, возрадуются кости смиренныя.
		Отврати лице Твое от грех моих, и вся беззакония моя очисти. Сердце чисто созижди во мне,
		Боже, и дух прав обнови во утробе моей. Не отвержи мене от лица Твоего, и Духа Твоего
		Святаго не отыми от мене. Воздаждь ми радость спасения Твоего, и Духом Владычним утверди мя.
		Научу беззаконныя путем Твоим, и нечестивии к Тебе обратятся. Избави мя от кровей,
		Боже, Боже, спасения моего, возрадуется язык мой правде Твоей. Господи, устне мои отверзеши,
		и уста моя возвестят хвалу Твою. Яко аще бы восхотел еси жертвы, дал бых убо, всесожжения
		не благоволиши. Жертва Богу, дух сокрушен, сердце сокрушенно и смиренно Бог не уничижит.
		Ублажи, Господи, благоволением Твоим Сиона, и да созиждутся стены Иерусалимския.
		Тогда благоволиши жертву правды, возношение и всесожегаемая: тогда возложат на олтарь Твой тельцы.</p>

	<p  class="big_red">Символ веры</p>
	<p><span class="red">В</span>ерую во единаго Бога Отца, Вседержителя, Творца небу и земли,
		видимым же всем и невидимым. И во единаго Господа Иисуса Христа, Сына Божия,
		Единороднаго, Иже от Отца рожденнаго прежде всех век, Света от Света, Бога
		истинна от Бога истинна, рожденна, несотворенна, единосущна Отцу, Имже вся
		быша. Нас ради человек и нашего ради спасения сшедшаго с небес и воплотившагося от
		Духа Свята и Марии Девы, и вочеловечшася. Распятаго же за ны при Понтийстем Пилате,
		и страдавша, и погребенна. И воскресшаго в третий день по Писанием. И возшедшаго на
		небеса, и седяща одесную Отца. И паки грядущаго со славою судити живым и мертвым,
		Егоже Царствию не будет конца. И в Духа Святаго, Господа, Животворящаго, Иже от
		Отца исходящаго, Иже со Отцем и Сыном спокланяема и сславима, глаголавшаго пророки.
		Во едину, святую, соборную и апостольскую Церковь. Исповедую едино Крещение во оставление
		грехов. Чаю воскресения мертвых. И жизни будущаго века. <span class="red">А</span>минь.</p>

	<p class="red_start_italic">И, наконец, произнеси неспешно сто молитв Иисусовых:</p>
	<p><span class="red">Г</span>осподи, Иисусе Христе, Сыне Божий, помилуй мя, грешнаго (грешную).</p>

	<p class="red_start_italic">Из них: 10 молитв с земными поклонами, 20 - с поясными и
		70 - без поклонов, стоя прямо. В конце сотницы с земным поклоном вознеси молитву Пресвятой Богородице:</p>

	<p><span class="red">П</span>ресвятая Владычице моя, Богородице, святыми
		Твоими и всесильными мольбами отжени от мене, смиреннаго и окаяннаго раба
		Твоего, уныние, забвение, неразумие, нерадение и вся скверная, лукавая, и
		хульная помышления от окаяннаго моего сердца, и от помраченнаго ума моего; и
		погаси пламень страстей моих, яко нищ есмь и окаянен; и избави мя от многих и
		лютых воспоминаний и предприятий, и от всех действ злых свободи мя; яко благословенна
		еси от всех родов, и славится пречестное имя Твое во веки веков. <span class="red">А</span>минь.</p>





	<p class="small_red">Встав, начинай тем же порядком <NOBR>2-ю</NOBR> и <NOBR>3-ю</NOBR>
		сотницы молитв Иисусовых, кончая их земными поклонами и тою же молитвою: </p>
	<p><span class="red">П</span>ресвятая Владычице моя, Богородице... (см. выше)</p>

	<p>Таким же образом читай и <NOBR>4-ю</NOBR> сотню, но вместо молитвы Иисусовой твори молитвы Пресвятой Богородице: </p>

	<p><span class="red">В</span>ладычице моя, Пресвятая Богородице, спаси мя, грешнаго (грешную).</p>
	<p>По окончании с земным поклоном читай молитву Божией Матери:</p>

	<p><span class="red">П</span>ресвятая Владычице моя, Богородице, святыми
        Твоими и всесильными мольбами отжени от мене, смиреннаго и окаяннаго раба Твоего,
        уныние, забвение, неразумие, нерадение и вся скверная, лукавая, и хульная помышления
        от окаяннаго моего сердца, и от помраченнаго ума моего; и погаси пламень страстей моих,
        яко нищ есмь и окаянен; и избави мя от многих и лютых воспоминаний и предприятий, и от
        всех действ злых свободи мя; яко благословенна еси от всех родов, и славится пречестное имя
        Твое во веки веков. <span class="red">А</span>минь.</p>

	<p class="red_start_italic">Пятую сотню следует разделить на две части, а именно:</p>
	<p class="small_red">50 молитв Ангелу Хранителю: </p>
	<p><span class="red">С</span>вятый Ангеле Божий, хранителю мой, моли Бога о мне, грешнем (грешной).</p>
	<p class="small_red">
	Из них 5 молитв читай с земными поклонами, 10 с поясными и 35 без поклонов. По окончании с земным поклоном вознеси молитву Божией Матери: </p>

	<p><span class="red">П</span>ресвятая Владычице моя, Богородице, святыми Твоими и всесильными мольбами отжени от мене, смиреннаго и окаяннаго раба Твоего, уныние, забвение, неразумие, нерадение и вся скверная, лукавая, и хульная помышления от окаяннаго моего сердца, и от помраченнаго ума моего; и погаси пламень страстей моих, яко нищ есмь и окаянен; и избави мя от многих и лютых воспоминаний и предприятий, и от всех действ злых свободи мя; яко благословенна еси от всех родов, и славится пречестное имя Твое во веки веков. <span class="red">А</span>минь.</p>

	<p class="red_start_italic">Таким же образом, как святому Ангелу Хранителю, произнеси остальные 50 молитв всем святым: </p>
	<p><span class="red">В</span>си святии, молите Бога о мне, грешнем (грешной). </p>
	<p class="small_red">И так же 5 молитв с земными поклонами, 10 с поясными и 35 без поклонов. По окончании с земным поклоном вознеси молитву Божией Матери: </p>

	<p><span class="red">П</span>ресвятая Владычице моя, Богородице, святыми Твоими и всесильными мольбами отжени от мене, смиреннаго и окаяннаго раба Твоего, уныние, забвение, неразумие, нерадение и вся скверная, лукавая, и хульная помышления от окаяннаго моего сердца, и от помраченнаго ума моего; и погаси пламень страстей моих, яко нищ есмь и окаянен; и избави мя от многих и лютых воспоминаний и предприятий, и от всех действ злых свободи мя; яко благословенна еси от всех родов, и славится пречестное имя Твое во веки веков. <span class="red">А</span>минь.</p>

	<p class="big_red">Окончание Пятисотницы</p>
	<p><span class="red">Д</span>остойно есть яко воистину блажити Тя, Богородицу, присноблаженную и пренепорочную и Матерь Бога нашего. Честнейшую Херувим и славнейшую без сравнения Серафим, без истления Бога Слова рождшую, сущую Богородицу Тя величаем.</p>
	<p><span class="red">С</span>лава Отцу и Сыну и Святому Духу, и ныне, и присно, и во веки веков. <span class="red">А</span>минь.</p>
	<p><span class="red">Г</span>осподи, помилуй <span class="small_red">(трижды). </span><span class="red">Б</span>лагослови.</p>
	<p class="big_red">Отпуст</p>
	<p><span class="red">Г</span>осподи, Иисусе Христе, Сыне Божий, молитв ради Пречистыя Твоея Матере, святаго Ангела Хранителя и всех святых, помилуй и спаси мя, грешнаго (грешную), яко Благ и Человеколюбец. <span class="red">А</span>минь.</p>

</body>
</html>
